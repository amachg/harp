# harp

Τίτλος έργου:  Αόρατη Άρπα

Αναλυτική περιγραφή ιδέας:  Στόχος της ομάδας μας είναι η κατασκευή μιας αόρατης μουσικής άρπας, που δεν έχει χορδές αλλά λειτουργεί με ανίχνευση της θέσης των δακτύλων ή χεριών του «οργανοπαίκτη», χρησιμοποιώντας την αντανάκλαση των ακτινών λέιζερ στον χώρο.

Η κατασκευή θα είναι μια ξύλινη ή 3Δ εκτυπωμένη γωνιακή βάση στην οποία τοποθετούνται: ένα LIDAR, ένας μικροελεγκτής Arduino και ένα ηχείο, με συνδέσεις μέσω μιας πλακέτας δοκιμών (breadboard). Θα γραφτεί λογισμικό που θα υπολογίζει κάθε νότα με εντοπισμό της γωνίας σε μοίρες. Μετά θα δημιουργεί ένα ημιτονοειδές κύμα ανάλογης συχνότητας που θα αναπαράγεται από το ηχείο.

Επεκτάσεις της ιδέας μπορεί να είναι:

α) η δημιουργία και άλλων ήχων, διαφορετικών μουσικών οργάνων,

β) η κατασκευή ενός ενισχυτή ήχου, ώστε να ακούγονται πιο δυνατά το ηχείο.

Το έργο θα αναπτυχθεί σε εργαλεία ανοιχτού λογισμικού και τα υλικά θα έχουν ανοικτό και επαναχρησιμοποιούμενο χαρακτήρα.

Eκπαιδευτικοί στόχοι του έργου:  Η συνάφια με το θέμα του διαγωνισμού είναι η σχέση των κινήσεων του σώματος με την παραγωγή πολιτισμού (μουσικής), είτε για συντροφιά / παρηγοριά, στο σπίτι, στο νοσοκομείο, στο πάρκο, συναισθηματικά και βιωματικά, ιδιαίτερα για ηλικιωμένους.

Αν τοποθετηθεί στο χώρο της τουαλέτας, μπορεί να την μετατρέψει σε έναν χώρο παιχνιδιού και ψυχαγωγίας, ειδικά για τα μικρά παιδιά.
Στο σχολείο, μπορεί να διδάξει μουσική στους μαθητές, με διαδραστικό και διασκεδαστικό τρόπο.

Επίσης, στα πλαίσια της προσβασιμότητας, ανταποκρίνεται στις ανάγκες των συμπολιτών με αναπηρία στα δάκτυλα, που δεν μπορούν να χορδίσουν μια άρπα, είτε σε θεραπείες για άτομα με ειδικές ανάγκες, όπως αυτισμό ή άνοια.

Ακόμα, θα είναι ενεργειακά αυτόνομο, ώστε να μπορεί να χρησιμοποιηθεί και σε ανοιχτούς δημόσιους χώρους. 

Λίστα προτεινόμενου εξοπλισμού:
LIDAR, Arduino Mega ή ESP32, επαναφορτιζόμενες μπαταρίες LiPo 4S, φορτιστής, καλώδιο usb, πλακέτα δοκιμών, βίδες, τρυπανάκια, επιφάνεια κοπής, θερμόκολλα σιλικόνης, χάρακας, κατσαβίδια, κοπίδι, γυαλόχαρτο και ίσως 3Δ εκτυπωτή.
Θα επαναχρησιμοποιηθεί και εξοπλισμός από παλαιότερες κατασκευές μας. 
